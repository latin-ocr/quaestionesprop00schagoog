..- 53 ...-

Cynthiam esse dimissam demonstrant, defervescente sensim
amore ad argumenta se converteret graviora atque austeriora.
Quid? quod discisso tandem amoris vinculo ad illud animum
advertere eum docemur (ΙΙΙ, 1), cui vires suas non sufficere
ubique est professae, quodque se antea nondum suscepisse
(III, 1,25) declarat. Hac autem ex re cum' illud sequitur,
non poesin Propertium simul cum amore esse relicturum, tum
illud, elegiarum illarum, quibus totus fere continetur liber
extremuS, specieS, quarum insigne proprium et peculiare sunt
argumenta gravia atque severa, quippe occupata in tractandis
rebus, quae decent animum et rerum cognitionis et doctrinae
studiosum (V, 1, 1-70 2. 4. 6. 9. lo) et affectuum gravitate
praeditum (V, 3. 11.) , priorum librorum indole atque natura
imprimis libri IV elegiarum ratione vel ipsa poesi Propertiana
esse praeparatas. Quodsi consentaneum est et poesi Propertianae
plane accommodatum in libro V tractari argumenta a trium
imprimis priorum· librorum indole plane aliena, incubuisse
poetam in explicandas sacrorum, dierum, locorum cognominum
causas atque origines toti eJus poesi prorsus respondet. Quid
enim? Propertium, quem admodum juvenem poesin suam ad
unam rem sc. ad suum erga Cynthiam amorem direxisse scimuS,
nonne necesse esse videtur experti ingenii poetam id maxime
esse acturum, ut cogitationes suas poesinque 'ad unum potis-
simum conferat neque carmina tantum condat, quorum occasio
aliqua fortuito copiam faciebat velut V, 3. 11? Jam vero
cum et IV, 4, 23 sqq.:

„Atque ubi jam Venerem gravis interceperit actae,
Sparserit et nigras alba senecta comae,

Tum mihi naturae libeat perdiscere moreS‚
Quis deus hanc mundi temperet arte domum“ cett.

atque imprimis IV, 21, 25—302
„Illic aut studiis animum emendare Platonis
Incipiam aut hortiS, docte Epicure, tuis, e. q. s·.“

eo nempe carmine, quo ut amoris vinculis se exsolvat, Athe-
nas se esse profecturum dicit, cum his locis in universum
certe enuntiet, missis amorum lusibus et gaudiis ad studia
severa animum se esse adversurum, quoniam revera illud, quod
posuerat, acciderat, quid, quaeso magis erat consentaneum

