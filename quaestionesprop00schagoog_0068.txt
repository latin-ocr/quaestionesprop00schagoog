..-66 -

minis partibus eandem compositionis valere aequabilitatem con-
tendit. Qui quantum a vero aberraverit dilucide apparebit,
si vv. 41—-48, quos ut aequabilitatem illam membrorum effi-
ceret, post v. 12 inseruit, suum locum tenere post v. 40 de-
, monstravero, Quae quoniam spectant ad singulorum versuum
atque sententiarum inter se cohaerentiam, ad contemplandum
sententiarum nexum transeamuS, quem hoc in carmine per-
peram esse servatum Lachmann in ed. pr. indicavit. Vir enim
ille doctissimus, qui in adn. ad V, 1, 1, quia plura huius libri
carmina a poeta non sint elaborata, versus quoties rupto
sententiarum filo non bene cohaereant, spatiis intermediis
vacuis relictis se· esse distincturum dicit, nostro in carmine
signum illud decies ponit atque in adn. ad VV. 12 et 41 haec

- omnia male inter se cohaerere contendit.

Jam in prooemiO, ubi hoc signum invenimus post vv. 10
et 18 (16 rupto sententiarum nexu omnino cogitari non posse
ea, quae de huius elegiae partis consilio attulimus docent, ut
verbum addere vix opus sit. Nam causam, quam ad confir-
mandam suam senteutiam affert 'Lachm., non bene cohaerere
haec omnia, quia v. 19 mendacia appellet, quae antea ut pro-
babilia posuerit poeta, ad irritum jam esse redactamconcedeS,
si hoc ipsum his versibus agere poetam, ut falsas dei nominis
explicationes refutet, consideraveris. Quod ut efficiat utram-
que, quam refutaturus est explicationem „seu“ particula con-
Junctam proponit vv. 3-18, et v. 19 utramque esse falsam dicit.

Mediam carminis partem, quam non sine aliqua arte esse
compositam supra indicavimuS, hac laude privavit Lachm.,
cum spatiis inter singula disticha vacuis septies relictis et adn.
ad v. 41 versuum inter se cohaerentiam prorsus desiderari
significaret. Hanc Lachmanni senteutiam ita probat Luet-
johann, ut 1. l. p. 35, vv. 41 sqq. justo loco legi negat eosque
post v. 12 transponi jubeat. Quare quaerendum est primum,
num revera sententiarum nexus saepius in hac carminis parte
sit interruptus, deinde num vv. 41—46 a loco, quem obtinent

in libris mss. ita sint alieni, ut in aliam sedem eos transferri
necesse sit.

 

