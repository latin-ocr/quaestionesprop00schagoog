·- 71-

doceri posse ex carminum,'quae modo commemoravimuS, con-
·dicione jure colligere possimus, hac ex parte libri V carmina
esse rudia nec perpolita non concedemuS, quamvis tale vitium
inesse in ell. V, 1. 2. 4. 6. 9. 10 cogitari posse non negemuS,
quia ne ad finem perduceret consilium, quod in illis perse-
quitur poeta, morte eum esse impeditum·demonstravimus.

Hac autem ipsa de causa quoniam quin extremis vitae
annis i. e. post omnes priorum librorum elegias haec libri v.
carmina a Propertio sint composita dubium jam non est, quod
protulerunt cum Lachmann l. l. tum Hertzberg1) atque Heim-
reich 2), ipsam libri V carminum elocutionem esse rudem nec
dignam aurea poesis Romanae aetate, omni caret probabilitate.
Nam quo, quaeso, modo fieri potuit, ut poeta, posteriore po-
tissimum vitae tempore relicto subito suae aetatis loquendi
genere rudiore quadam et a latinitate quodammodo aliena
uteretur elocutione? Sed haec, quam protuli vv. dd. sententia
non nisi ipsa Propertii elocutione accuratius excussa ea ra-
tione, quam nuper ingressus est Kuttnerus 3) dijudicari non
potest. Nam cum difficillimum nimisque saepe obscurum esse
Propertium neminem in · illius carminibus versatum fugere
possit, cum multorum verborum mira proprietate, non pau-
corum substantivorum inaudita metonymia, particularum no-
tissimarum usu peculiari admodum gaudere illum inter omnes
constet, cum non adeo multum in genus ejus loquendi sit
inquisitum, huius poetae elocutionem quam maxime ‘requi-
rere observationem similiumque collocationem, non est quod
moneam. Atque documento nobis esse potest quaestio illa,
quam instituit Kuttnerus, Propertium quamquam multa habeat
propria et mirabilia et primo quidem obtutu satis obscura,
tamen in genere dicendi adeo sibi constare, ut similium locu-

tionum collectione et comparatione difficillima saepe plana
fiant et perspicua. v

¹) in comment. ad V, 10, 1 613 2.
’ ²) symbol. philol. B. pp. 673 sqq.
³) De Propertii elocutione quaestt. Hal. 1878.

l—m-ss

